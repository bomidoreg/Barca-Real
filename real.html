<!DOCTYPE html>
<html>
<head>
    <meta charset="UTF-8">
    <meta name="author" content="Artur Siembab 2I">
    <title>Real-Barca.pl - Świątynia wiedzy piłkarskiej</title>
   <link rel="stylesheet" href="main.css">

</head>
<body>
    <div class="container">
        <header>
            <div id="logo">
                <a href="index.html"><img src="logo.png" height="150"></a>
                <h1>Barca-Real.pl</h1>
            </div>  
            <nav>    
                <ul>
                    <li><a href="barcelona.html">FC Barcelona</a></li>
                    <li><a href="#">Real Madryt</a></Real></li>
                    <li><a href="index.html">Galeria Zdjęć</a></li>
                </ul>                                            
            </nav>
        </header>
        <h2>Real Madryt - Królewscy</h2>
        <main id="podstrona">
            <div class="images">
            <img src="real.png" height="400">
            <img src="Realsklad.jpg" height="400">
        </div>
        <div class="opis">
                <details>
                    <summary>O Klubie</summary>
                    <p>(Real) Madrid Club de Fútbol oficjalnie powstał na początku XX wieku, dokładnie 6 marca 1902 roku. Jednak nieoficjalne wieści niosą, że pod taką nazwą występowano jeszcze pod koniec wieku XIX. W 1897 roku w Hiszpanii działała grupa zwana Foot-ball Sky, która założyła większość madryckich ekip. Jedną z nich był właśnie dzisiejszy Real Madryt. Na owe czasy nie zatwierdzono w rejestrze klubów madryckiego CF, gdyż uznano, że nie ma takiej potrzeby. W końcu jednak znalazła się grupa zagorzałych kibiców piłki nożnej, która założyła pierwszy, oficjalny klub piłkarski w Madrycie. </p>
                </details>
                <details>
                    <summary>II Wojna Światowa</summary>
                    <p>W czasie II Wojny Światowej odchodzi kolejny wspaniały piłkarz: Jacinto Quincoces, jeden z najlepszych obrońców Realu i w tamtych czasach na świecie. 5 kwietnia 1941 roku kończy karierę jako legenda. Dwa lata później (znów 13 okazuje się szczęśliwa), 13 czerwca 1943, następuje największy bodaj krok w odbudowie potęgi klubu. Po kilku latach marazmu Real w pucharowym meczu przeciwko FC Barcelona najpierw wygrywa 3:0 na Montjuïc, by w rewanżu ponownie wygrać. Wynik zapadł w pamięci na bardzo, bardzo długo zarówno madridistas, jak i culés: 11:1! Blaugrana na kolanach!


                        Jeszcze w tym samym roku, 15 września, na prezesa zostaje wybrany były piłkarz Realu, Fernando Santiago Bernabéu de Yeste. Tym samym rozpoczyna się okres zapisany złotymi zgłoskami w historii królewskiego klubu. 22 czerwca 1944 nowy prezes kupuje grunt, na którym ma stanąć nowy stadion. Jeszcze w październiku tego roku rozpoczynają się prace budowlane. Bernabéu obiecuje wzniesienie największego obiektu w Hiszpanii. 
                        
                        W roku zakończenia wojny, 5 czerwca 1945, Encinas rezygnuje z posady trenera Realu, jego miejsce zajmuje dotychczasowy selekcjoner reprezentacji Hiszpanii, do niedawna najlepszy obrońca globu, Jacinto Quincoces. Dziesięć lat po rozegraniu ostatniego, pamiętnego finału Pucharu Hiszpanii, Real Madryt ponownie staje w szranki w finale tych rozgrywek, a w późniejszym rozrachunku zdobywa główne trofeum pokonując Valencię (w roli faworyta) 3:1.</p>
                </details>
                <details>
                    <summary>Wielka dominacja</summary>
                    <p>Rekord liczebności na stadionie Santiago Bernabéu padł 11 kwietnia 1957 roku. Wielu uważa, że tamto spotkanie było jednym z najważniejszych w historii klubu. Z pomocą 120 tysięcy widzów Real obalił mit wielkiego Manchesteru United. Ta noc dla wielu pozostała niezapomniana. To była jednak dopiero połowa drogi… Rewanżowy mecz półfinałowy o Puchar Mistrzów odbył się dwa tygodnie później na Old Trafford. Byrne, kapitan Czerwonych Diabłów powiedział: „Dziś Old Trafford stanie się piekłem. Nic nie powstrzyma nas przed wyeliminowaniem Realu”. Szanowny kapitan musiał jednak po paru godzinach zmienić zdanie. Kopa, już w składzie Merengues, a także Hector Rial uciszyli trybuny Teatru Marzeń. Królewscy dostali się do finału. Określeni przez prasę „taranem”, potwierdzili ogromną klasę w ostatecznej rozgrywce. Nic dziwnego, skoro mecz odbywał się na stadionie w Madrycie (sędziował Holender Leopold S. Horn, 120 tys. widzów). Real pewnie zdobywa drugi tytuł z rzędu, pokonując Fiorentinę 2:0 (gole: 1:0 Di Stéfano 70’-karny, 2:0 Gento 76’. Skład: Alonso - M. Torres, Marquitos, Lesmes - Muñoz (c), Zárraga - Kopa, Mateos, Di Stéfano, Rial, Gento). Kiedy kapitan drużyny, charyzmatyczny Miguel Muñoz wznosił na środku boiska udekorowany na biało Puchar Mistrzów, prezes Santiago Bernabéu uronił łzy. Jego Real stał się „wielkim, kontynentalnym mocarstwem”. 


                        Ten ogromny europejski sukces przysłonił nieco zdobycie mistrzostwa Hiszpanii. Królem strzelców po raz drugi w karierze na Półwyspie Iberyjskim został Alfredo di Stéfano (31 goli). Rok później, 28 maja 1958, roku kolejny Puchar Mistrzów trafia do Królewskich. Tym razem w zaciętym finale w Brukseli na stadionie Heysel (sędzią meczu był Belg Albert Alsteen, 67 tysięcy widzów) Real po dogrywce pokonuje AC Milan 3:2 (gole: 0:1 Schiaffino 69’, 1:1 Di Stéfano 74’, 1:2 Grillo 78’, 2:2 Rial 79’, 3:2 Gento 107’. Skład: Alonso (c) - Atienza, Santamaría, Lesmes - Santistéban, Zárraga - Kopa, Joseito, Di Stéfano, Rial, Gento). Wspaniała gra Królewskich zapewnia trzeci w historii i trzeci z rzędu Puchar Mistrzów. Zresztą był to kolejny dublet, bo Real ponownie zdobył mistrzostwo Hiszpanii, a jednym z trzech najlepszych snajperów Hiszpanii został Don Alfredo. 
                        
                        W sierpniu, po bardzo trudnych negocjacjach w sprawie transferu, Węgier Ferenc Puskás w końcu przechodzi do klubu z Madrytu. Ma on zastąpić, co prawda nie na obronie, kapitana drużyny i długoletniego przywódcę, Miguela Muñoza, który zakończył karierę piłkarską, poświęcił się karierze trenerskiej i wkrótce objął stanowisko pierwszego szkoleniowca w swoim ukochanym klubie. Tutaj mała dygresja: Muñoz wciąż pozostaje rekordzistą w historii Realu, bo aż 14 lat prowadził klub z Madrytu (1960-1974)</p>
                </details>
                <details>
                    <summary>Kryzys i powrót Pereza</summary>
                    <p>Zakończenie sezonu 2008/2009 było dla całego Realu Madryt podwójnie przykre. Nie dość, że Królewscy nie zdobyli żadnego trofeum, to jeszcze odwieczny rywal – FC Barcelona zdobyła potrójną koronę. Madryt przeżywał okres chaosu, braku prezydenta i sukcesów sportowych. Potrzeba było kolejnego szoku.

                        Wybory na prezydenta wygrał ponownie Florentino Pérez. Wygrał to dużo powiedziane. Hiszpański przedsiębiorca był jedynym, który zgłosił swoją kandydaturę. Wobec braku kontrkandydatów został on ogłoszony nowym prezesem Realu Madryt 1 czerwca 2009 roku. Datę tę uznawać można za rozpoczęcie drugiej ery Florentino Péreza w Realu Madryt.
                        
                        Nowy sternik Królewskich zaszokował cały piłkarski świat, wydając w ciągu następnych trzech miesięcy aż 250 milionów euro. Do klubu przyszły absolutne gwiazdy ostatnich lat: Kaká (65 milionów euro), Cristiano Ronaldo (94 miliony), Karim Benzema (35) czy Xabi Alonso (35). Florentino nie zapomniał też o postulacie hispanizacji kadry. Poza wspomnianym Alonso sprowadził także wychowanków Realu Madryt – Álvaro Arbeloę i Estebana Granero, obrońcę Valencii – Raúla Albiola, a do składu włączony został Antonio Adán jako trzeci bramkarz. Ostatnim wzmocnieniem został Ezequiel Garay, którego zakupiono rok temu z Racingu Santander i od razu wypożyczono do macierzystego klubu.
                        
                        
                        Wydanie ćwierć miliarda euro na wzmocnienia było jednak kwotą, na którą nawet Real Madryt nie mógł sobie pozwolić. Pérez wiedział, że aby zachować stabilność finansową klubu, musiał także sprzedać kilku kluczowych w ostatnich sezonach piłkarzy. I tak z klubu odeszli Holendrzy – Sneijder, Robben i Huntelaar. Klub opuścili także Cannavaro, Heinze, Miguel Torres, Parejo, Javi García oraz Javier Saviola. Ciekawą operację wykonał Real Madryt z Álvaro Negredo, którego odkupiono z Almeríi za 5 milionów euro, a sprzedano do Sevilli za 15 milionów w tym samym okienku transferowym. Na zasadzie wolnego transferu do Blackburn Rovers odszedł także Míchel Salgado, wieloletni prawy obrońca Królewskich, zdobywca czterech mistrzostw Hiszpanii i dwóch pucharów Ligi Mistrzów. Był to jeden z ostatnich piłkarzy, którzy pamiętali jeszcze czasy sprzed pierwszej ery Florentino Péreza
                        
                        Łącznie Real Madryt wydał na transfery około 250 milionów euro, a dzięki sprzedażom odzyskał 90 milionów z tej kwoty. Pérez nie zdecydował się na przedłużenie kontraktu z prowadzącym Królewskich Juande Ramosem, który osiągał dobre wyniki z zespołem w lidze, ale pogrążyły go wysokie porażki z Barceloną (pamiętne 2:6 u siebie) i Liverpoolem (0:4 na Anfield Road). Nowym trenerem Blancos został Manuel Pellegrini – dotychczasowy trener Villarrealu, z którym osiągał spore sukcesy.
                        
                        Zespół dobrze rozpoczął sezon. Wygrał pierwsze siedem meczów – pięć w lidze i dwa w Lidze Mistrzów. Pierwsza porażka przyszła dopiero w meczu z Sevillą na wyjeździe. Mecz ten pokazał, że w starciu z poważniejszymi rywalami Królewscy nie są już tak skuteczni. W lidze jednak Real Madryt radził sobie dobrze. Po jedenastu kolejkach prowadził w tabeli z liczbą 28 punktów, wyprzedzając Barcelonę, mającą jedno oczko mniej. W Lidze Mistrzów udało się awansować z pierwszego miejsca, mimo słabych rezultatów w dwumeczu z AC Milan – remis i porażka – co pozwalało mieć nadzieję na łatwiejszego przeciwnika w 1/8 finału.
                        
                        Prawdziwa katastrofa nastąpiła natomiast w Pucharze Króla. Zespół z Madrytu w 1/16 finału zmierzył się z trzecioligowym zespołem AD Alcorcón. 27 października 2009 roku piłkarze małego klubiku rozgromili potężnego rywala aż 4:0! Było to jedno z największych upokorzeń Realu Madryt w przeciągu ostatnich lat. Absolutny blamaż. W rewanżu wszyscy liczyli na remontadę i odrobienie strat. Na Santiago Bernabéu trener Pellegrini nie eksperymentował już ze składem i wystawił o wiele silniejszą jedenastkę niż dwa tygodnie wcześniej. Niestety kreatywności i woli walki starczyło Galaktycznym tylko na strzelenie jednej bramki autorstwa van der Vaarta. 10 listopada 2009 roku ostatecznie stało się jasne, że drużyna AD Alcorcón (budżet 1,5 miliona euro) wyeliminowała Real Madryt.</p>
                </details>
                <details>
                    <summary>Trzy Ligi Mistrzów i odejście Cristiano</summary>
                    <p>Przed Realem Madryt, świeżo po zdobyciu Ligi Mistrzów i Pucharu Króla, niewątpliwie stało wielkie wyzwanie, czyli zwycięstwo w La Lidze. Na czele projektu wciąż stał Carlo Ancelotti, ale kadrę niewątpliwie czekała przebudowa. Poza tym był to rok mundialu w Brazylii, gdzie tytuł ostatecznie zdobyli Niemcy. Królewscy nie czekali za długo. Szybko sięgnęli po Toniego Kroosa, mistrza świata, którego transfer z Bayernu za 25 milionów euro wciąż uchodzi za jeden z najlepszych interesów w nowożytnej historii futbolu. W drugą stronę niestety powędrował Xabi Alonso, chcąc podjąć nowe wyzwanie i uczyć się fachu trenerskiego od Pepa Guardioli.

                        Następnie Real Madryt sprowadził prawdziwą gwiazdę, króla strzelców mundialu, Jamesa Rodrígueza z AS Monaco oraz kolejnego, który w Brazylii pokazał się z dobrej strony, czyli Keylora Navasa, bramkarza Levante. Jako alternatywę dla Benzemy wypożyczono także Chicharito. Z klubem jednak w atmosferze niesnasek pożegnał się Ángel Di María, który trafił do Manchesteru United za 75 milionów euro, bijąc sprzedażowy rekord Królewskich. Na wypożyczenie udał się Casemiro, a definitywnie pożegnano Şahina, Diego Lópeza, Czeryszewa i Moratę. W przypadku tego ostatniego zachowano jednak klauzulę odkupu z Juventusu, co okazało się potem strzałem w dziesiątkę.
                        
                        Sezon rozpoczął się nieźle, bo od zwycięstwa 2:0 z Sevillą w Superpucharze Europy. Na stadionie w Cardiff błyszczeli Gareth Bale i Cristiano Ronaldo. Walijczyk dograł świetną piłkę do Portugalczyka na otwarcie wyniku, a CR7 dubletem dał Królewskim tytuł. Dobry debiut zanotował także Toni Kroos, który niemal od razu zepchnął Illarramendiego w dół hierarchii. Superpuchar Hiszpanii jednak nie był już tak owocny i w dwumeczu Los Blancos przegrali z Atlético 1:2, co było pierwszą zadrą. Drugą, dużo poważniejszą, były zaledwie trzy punkty po trzech kolejkach ligowych, gdzie z trójki Córdoba, Real Sociedad, Atlético, podopieczni Ancelottiego byli w stanie pokonać tylko tych pierwszych. 
                        
                        
                        Potem jednak w drużynie zaszła radykalna zmiana. Słaby początek sezonu przeistoczył się w coś absolutnie niesamowitego i nastała passa aż 22 (słownie: dwudziestu dwóch) zwycięstw z rzędu! Królewscy suchą stopą przeszli przez fazę grupową Ligi Mistrzów, a do końca roku pokonywali takie ekipy jak Liverpool czy Barcelona. Po zdewastowaniu ekipy Almeríi i zakończeniu roku z przewagą 4 punktów nad Barceloną, Real Madryt wygrał Klubowe Mistrzostwa Świata, rozprawiając się w półfinale z Cruz Azul (4:0) i w finale z San Lorenzo (2:0). Serca kibiców były naprawdę rozgrzane i choć poważne granie miało się dopiero zacząć, to wszyscy już oczami wyobraźni widzieli tryplet.
                        
                        Rok 2015 rozpoczął się jednak od porażki, która w końcu przecież musiała przyjść. Grająca od dłuższego czasu słabo Valencia w domowym starciu z Królewskimi wspięła się na swoje wyżyny i wygrała 2:1, ale najwięcej polemiki dotyczyło egoizmu Garetha Bale’a, który w końcówce, jeszcze przy wyniku remisowym, nie podał do Benzemy i zmarnował świetną sytuację. Jak się okazało, był to początek powolnego zjazdu podopiecznych Ancelottiego.
                        
                        Królewscy kontynuowali dobrą passę w lidze, ale w Pucharze Króla odpadli po bardzo słabym dwumeczu z Atlético (2:0 na wyjeździe i 2:2 u siebie, w tym gol Torresa stracony już w 1. minucie). Ciężko wywalczone zwycięstwo z Sevillą zwiastowało trudności w nadchodzących tygodniach. Dwa dni po urodzinach Cristiano Królewscy udali się na Vicente Calderón, gdzie zawodnicy Simeone spuścili im największe w ostatnich latach lanie, wygrywając aż 4:0. Po tym spotkaniu wokół drużyny narastała negatywna atmosfera. Przyszły pierwsze ważniejsze potknięcia i utrata pozycji lidera po meczach z Villarrealem (1:1) i Athletikiem Bilbao (0:1). Humory nieco poprawił awans w Lidze Mistrzów, choć Schalke na Bernabéu było w stanie zdobyć aż 4 gole, ale potem przyszła Barcelona, która wygrywając 2:1 na Camp Nou bardzo skomplikowała sytuację Realu Madryt w lidze. Przyszły kolejne zwycięstwa w lidze z przeciwnikami z niższej półki i wreszcie zemsta na Simeone i spółce, czyli wyeliminowanie Rojiblancos w ćwierćfinale Ligi Mistrzów, a gola na wagę awansu strzelił w dogrywce rewanżowego spotkania Chicharito, dla którego ostatnie miesiące w roli zawodnika przyspawanego do ławki były dramatycznie trudne. Królewskim udało się nawet pokonać na wyjeździe Sevillę, ale w Lidze Mistrzów, pomimo dobrych odczuć, grę zakończyli na półfinale, a katem został sprzedany do Juventusu Álvaro Morata. 2:2 w Turynie dawało nadzieję na happy end, ale na Bernabéu, wykorzystując kontratak w ostatnich minutach, Hiszpan wpakował piłkę do siatki i Królewscy żegnali się z ostatnimi rozgrywkami w tym sezonie, w których mogli wygrać. Nawet okazałe zwycięstwa na koniec sezonu z Espanyolem (4:1) i Getafe (7:3) nie ochroniły Carlo Ancelottiego, a Florentino Pérez zadecydował, że drużynie potrzeba zmian.
                        
                        Impuls na następny sezon miał dać Rafa Benítez, co, jak miało się potem okazać, nie było najlepszym pomysłem. Królewscy kończyli jednak sezon 2014/15 z mieszanymi uczuciami. Z jednej strony brak jakichkolwiek ważniejszych trofeów i zawód w meczach z rywalem zza miedzy. Z drugiej jednak świetna passa 22 zwycięstw z rzędu, która pozwoliła pobić poprzedni rekord klubu i zbliżyła się do tego światowego. Świetny debiutancki sezon rozegrał James Rodríguez, który stał się ulubieńcem kibiców, strzelając 16 goli i notując 17 asyst, a większość z nich była naprawdę przedniej urody. Na końcu jednak pozostał niedosyt, który jeszcze przez wiele miesięcy miał być niezaspokojony.
                        
                        
                        Lato 2015 roku nie było pełne transferów. Królewscy postawili na uzupełnienie kadry, która i tak wydawała się kompletna. Z klubu odszedł Illarramendi, który po transferze Kroosa nie wrócił do łask i nigdy nie grał na poziomie Realu Madryt. Do Porto odszedł wieloletni bramkarz i prawdziwa legenda Królewskich, Iker Casillas i nie zdecydowano się wykupić Chicharito. Klub zapewnił sobie jednak usługi Marco Asensio i Jesúsa Vallejo, którzy od razu zostali też wypożyczeni do odpowiednio Espanyolu i Zaragozy. Do klubu trafili jednak Mateo Kovačić, Danilo, Lucas i Kiko Casilla, a kadrę uzupełnił wracający z wypożyczenia Casemiro. Z Chorwatem wiązano naprawdę spore nadzieje, ponieważ w Interze był jedną z ważniejszych postaci i polecał go sam Luka Modrić. Zespół wydawał się kompletny.
                        
                        Pytanie było jednak wagi ciężkiej – czy Real Madryt jest w stanie zagrozić Barcelonie, która z trio MSN z przodu zdobyła w ubiegłym sezonie tryplet? Największą niewiadomą był od samego początku Rafa Benítez, który jednak widocznie chciał narzucić swój styl gry i pracy zawodnikom. Niektórym wybitnie się to nie podobało i po dziś dzień jest wspominana historia, gdy Rafa chciał uczyć Cristiano rzutów wolnych. Niemal od razu nie było tego feelingu między piłkarzami i trenerem, co „owoce” przyniosło już w 1. kolejce.
                        
                        Real Madryt udał się na El Molinón, by zmierzyć się ze Sportingiem. Zadebiutowały nowe nabytki, jak Danilo czy Kovačić, ale gra żadnego z nich nie porywała. Królewscy bili głową w mur i ani Cristiano, ani Jesé, ani Bale nie byli w stanie trafić do siatki. Bezbramkowy remis na starcie ligi sprawił, że już od samego początku trzeba było gonić stratę do Barcelony i Atlético. Potem przyszedł lepszy moment i okazałe zwycięstwa z Betisem (5:0), Espanyolem (6:0) i Szachtarem w Lidze Mistrzów (4:0), a w piątej kolejce Los Blancos odczarowali San Mamés i pokonując Athletic 2:1 po dwóch bramkach Benzemy, objęli pozycję lidera. Później przyszedł trudniejszy okres, czyli bezbramkowy remis z Málagą, gdzie cuda w bramce wyprawiał Kameni oraz remis z Atlético. Formuła Beníteza jakby się wyczerpywała z kilkoma wymęczonymi zwycięstwami w lidze i z Malmö oraz PSG w Lidze Mistrzów. Wtedy jednak na Bernabéu przyjechała Barcelona, wygrywając 4:0 i cała praca została wyrzucona do kosza. Wydawało się, że dni nowego trenera Królewskich na stanowisku są policzone, ale wytrwał jeszcze do stycznia, gdzie w międzyczasie Real wrócił na zwycięskie tory. Zanotował serię zwycięstw, notując chociażby takie wyniki jak 8:0 z Malmö i 10:2 z Rayo, choć gra Królewskich, jeśli chodzi o całokształt, to nie porywała. Sztab szkoleniowy skompromitował się też w Pucharze Króla, gdzie wystawienie zawieszonego Dienisa Czeryszewa w meczu z Cádiz sprawiło, że Real Madryt został wyrzucony z rozgrywek przy zielonym stoliku, co do dziś pozostaje jedną z większych kompromitacji. Złe decyzje frustrowały coraz bardziej, a wyrok na siebie Hiszpan podpisał na Mestalla, gdzie remis 2:2 przy zostawionych na ławce Isco i Jamesie bardzo komplikował sytuację Królewskich w lidze. Przyszedł czas Zizou, czas nowej, złotej ery i Francuza na ławce trenerskiej Realu Madryt.
                        
                        Legenda Los Blancos swoją podróż zaczęła od manity zaaplikowanej Deportivo. Następnie kolejne pięć bramek wpadło w meczu ze Sportingiem, ale już Real Betis na własnym stadionie urwał Królewskim punkt, a liga dalej się oddalała. Sześć goli zapakowano Espanyolowi, ale remis z Málagą i porażka z Atlético kazały zapomnieć o lidze. Trzeba się było zatem skupić na Lidze Mistrzów, gdzie Królewscy bardzo dobrze spisali się z Romą wygrywając po 2:0 u siebie i na wyjeździe. Przed ćwierćfinałami, poza niezbyt ważnymi meczami w lidze przyszedł czas na El Clásico i tam, po raz pierwszy od trzech lat, Real Madryt mógł świętować zwycięstwo. Na gola Piqué szybko odpowiedział pięknym trafieniem Benzema, a w końcówce prowadzenie dał Cristiano, który kolejny raz uciszył Camp Nou. Następnie przyszedł Wolfsburg i w Niemczech, gdzie Los Blancos nie czują się najlepiej, ciosem była porażka 0:2. Nie wszystko było w tym meczu złe, ale błędy indywidualne i brak zaangażowania sprawiły, że po pierwszym meczu Wilki były górą. W rewanżu jednak pojawił się wreszcie Cristiano Ronaldo, który w 16. I 17. Minucie trafiał do siatki, wyrównując niezwykle szybko stan spotkania. W 77. z kolei podszedł do rzutu wolnego i nieco szczęśliwie odnalazł lukę w murze, kompletując hattricka i wysyłając Real do półfinałów.
                        
                        Tam już czekał nie byle jaki zespół, bo Manchester City. Pierwszy mecz, na Etihad Stadium, był niezwykle wyrównany i żaden zespół nie miał wielu dobrych okazji. Bezbramkowy remis stawiał więc Królewskich na ryzykownej pozycji, bo jedna bramka The Citizens na Bernabéu oznaczała, że trzeba będzie gonić. Tak się jednak na szczęście nie stało i w rewanżu znów mieliśmy wyrównane spotkanie, ale w 20. minucie Gareth Bale uderzył z bardzo małego kąta i piłka, odbijając się od Fernando, wpadła do siatki. Ostatecznie to właśnie to samobójcze trafienie zapewniło podopiecznym Zizou bilety do Mediolanu, gdzie czekało Atlético, postrach Królewskich w ostatnich sezonach.
                        
                        Finał na San Siro był niezwykle emocjonujący, jako że było to zwieńczenie pięknej drogi, jaką przeszedł francuski trener ze swoimi zawodnikami od momentu przejęcia zespołu. Pierwsza jedenastka nie była żadnym zaskoczeniem, a Zidane do boju posłał następujący skład: Navas, Dani Carvajal, Pepe, Sergio Ramos, Marcelo, Casemiro, Kroos, Modrić, Bale, Benzema i Cristiano. Od samego początku oglądaliśmy bardzo intensywny mecz, bo żadna z ekip nie okopywała się na własnej połowie. Po kwadransie Królewscy wykonywali rzut wolny, piłkę na skraju pola karnego przedłużył Bale, a do siatki z najbliższej odległości wpakował ją Ramos, który był prawdziwym katem Atleti. Hiszpan znajdował się co prawda na minimalnym spalonym, ale sędzia uznał gola.
                        
                        Na przerwę schodziliśmy więc z korzystnym wynikiem, ale tuż po wznowieniu gry Pepe fauluje Torresa i mamy rzut karny. Griezmann jednak nie udźwignął tej sytuacji i z całej siły uderzył w poprzeczkę. Królewscy jednak spuścili z tonu, a co się odwlecze, to nie uciecze. W 79. minucie stan meczu wyrównał Carrasco i mieliśmy dogrywkę. Nie przyniosła ona jednak rozstrzygnięcia i musieliśmy oglądać rzuty karne. Obie ekipy wykonywały je bezbłędnie, a na pochwałę zasługuje postawa Lucasa, który pierwszy podszedł do piłki. Kiedy wydawało się, że będziemy grali do „nagłej śmierci”, do punktu wykonywania jedenastek podszedł Juanfran i hiszpańscy komentatorzy mogli zakrzyknąć „AL. PALOOO!”. Do decydującego kopnięcia podszedł nie kto inny, jak Cristiano Ronaldo i pewnie wykorzystał karnego, zdzierając z siebie koszulkę sekundy później. Real Madryt przeszedł w tym sezonie niesamowitą transformację i został po raz jedenasty mistrzem Europy. Gracias por la Úndecima!
                        
                        Niesamowity, pełen zwrotów akcji i zawodów sezon wreszcie dobiegł końca i Real Madryt, mimo słabej pierwszej połowy rozgrywek, ostatecznie zdobył to najważniejsze trofeum po raz jedenasty, odbijając sobie ostatni rok zawodów. Na czele nowego, złotego projektu stał uśmiechnięty Zinédine Zidane i wszystko zmierzało ku lepszemu.
                        
                        Cristiano znów przeszedł sam siebie i strzelił aż 51 goli, z czego 35 było w lidze i 16 w Lidze Mistrzów, bijąc rekord trafień w fazie grupowej. Poziomem też nie odstawali Benzema i Bale, którzy strzelili odpowiednio 28 i 19 bramek, ale w drugiej połowie sezonu cała drużyna grała fantastycznie, łącznie ze środkiem pola, środkowymi i bocznymi obrońcami. To był jednak dopiero początek.
                        
                        Przed nowym sezonem nastroje były co najmniej dobre, ale okienko transferowe upłynęło w zaskakująco spokojnej atmosferze. Latem rozgrywano Mistrzostwa Europy, z których zwycięsko wrócił Cristiano Ronaldo, niemal zapewniając sobie zdobycie Złotej Piłki. Portugalczyk odniósł jednak poważną kontuzję kolana i miał opuścić początek sezonu. Zespół opuściły takie postaci jak Arbeloa, który niewątpliwie był ważnym ogniwem szatni, ale na boisku pojawiał się coraz rzadziej, czy Jesé, który niestety od nieszczęsnej kontuzji nie był w stanie odnaleźć dawnej dyspozycji. Na wypożyczenia udali się Vallejo i Mayoral, a definitywnie pożegnano już Czeryszewa. Drużynę wzmocnili z kolei powracający z Juventusu Morata, Marco Asensio oraz Mariano. Nadszedł czas, by walczyć o wszystko.
                        
                        Superpuchar Europy tradycyjnie inaugurował sezon, a w Trondheim naprzeciw Królewskich stanęła Sevilla. Andaluzyjczycy sprawili podopiecznym Zidane’a sporo problemów, ale ostatecznie przegrali 2:3, a cudownym golem z dystansu przedstawił się kibicom Marco Asensio i można było świętować zdobycie pierwszego trofeum w sezonie. Niedługo później zaczęliśmy rozgrywki ligowe, gdzie na bardzo trudnym terenie, jakim jest Anoeta, Królewscy wygrali 3:0 z Realem Sociedad po dwóch golach Bale’a, który pod nieobecność Cristiano przejmował pałeczkę i prowadził drużynę. Kolejne trafienie zanotował też Asensio.
                        
                        Następne kolejki również były zwycięskie, a na inaugurację rozgrywek ligowym Królewscy pokonali Sporting CP dzięki remontadzie i golach Moraty oraz Cristiano, który niedawno wrócił do gry, ale już miał na koncie dwa gole w dwóch meczach. Później niestety sporo problemów sprawił Villarreal, który zdołał z Bernabéu wywieźć remis i był to początek kłopotów. Kolejne mecze z drużynami w żółtych koszulkach, a więc Las Palmas i Borussią, również zakończyły się remisami. To samo miało miejsce przeciwko Eibarowi i Królewscy znów musieli gonić rywali. Przełamanie przyszło przeciwko Betisowi, któremu na wyjeździe podopieczni Zidane’a zapakowali sześć bramek, a prym wiódł Isco. Legia Warszawa również nie powstrzymała Królewskich, przegrywając 1:5. W rewanżowej rundzie było dużo gorzej, ponieważ Legioniści wyrwali remis 3:3, ale w lidze Królewscy notowali kolejne zwycięstwa. 
                        
                        W końcu przyszedł czas na wizytę na Calderón, gdzie od lat było wiele problemów. Tym razem jednak Realu Madryt nic nie mogło zatrzymać, a hattrick Cristiano zapewnił zwycięstwo 3:0 i pożegnanie ligowej passy wpadek z rywalem zza miedzy. Dwie kolejki później na Camp Nou czekała Barcelona, ale musiała obejść się smakiem, ponieważ w 90. minucie stan meczu wyrównał Sergio Ramos i obie ekipy musiały podzielić się punktami. Tak ważne gole w samych końcówkach sprawiły, że na Fergie time powoli mówiliśmy minuto noventa y Ramos. W Japonii Królewscy sięgnęli po Klubowe Mistrzostwo Świata, w lidze odprawiali z kwitkiem kolejnych rywali, a w Pucharze Króla wyeliminowali Sevillę. W ćwierćfinale jednak czekała Celta, która wspięła się na swoje wyżyny i w dwumeczu wyeliminowała Królewskich, mimo wielu starań w rewanżu na Balaídos. Pozostała liga i Liga Mistrzów.
                        
                        Jeśli chodzi o rozgrywki europejskie, to mimo niemrawego początku obu spotkań z Napoli, Królewscy wyeliminowali Milika, Zielińskiego i spółkę, wygrywając 3:1 u siebie i w rewanżu. W lidze z kolei dopiero w zaległym spotkaniu z Valencią na Mestalla, dopiero pod koniec lutego, Królewscy stracili punkty, przegrywając 1:2. Odbili to sobie jednak, pokonując groźny u siebie Villarreal 3:2 po kolejnym comebacku i golu Moraty z ławki. Hiszpan idealnie spisywał się w roli jokera i niemal za każdym razem, gdy meldował się na boisku, trafiał do siatki. Ogromną siłą zespołu Zidane’a była ta szerokość kadry, dzięki której nawet przy nieobecnościach trio BBC na boisku mogli pojawić się James, Isco i Morata. 
                        
                        Kolejna wpadka przydarzyła się w meczu z Las Palmas. Królewscy przeciętną, żeby nie powiedzieć słabą dyspozycję z meczów z Valencią i Villarrealem przełożyli na ekipę z Wysp Kanaryjskich, a w połączeniu z czerwoną kartką Bale’a po głupim zachowaniu musieli gonić wynik, bo przegrywali już 1:3. Ojcem remontady został Cristiano, trafiająć dwukrotnie w ostatnich 10 minutach, ale ta strata punktów mogła okazać się bardzo bolesna na koniec sezonu. Królewscy jednak odzyskali wigor i odprawiali w lidze kolejnych przeciwników, potrafiąc wygrywać też na trudnych terenach, jak San Mamés. Dopiero Atlético ponownie urwało punkty Realowi Madryt, ale sytuacja w lidze była całkiem niezła, choć wciąż trzeba było mieć się na baczności. 
                        
                        Prawdziwe zagrożenie czekało w ćwierćfinale Ligi Mistrzów, gdzie Bayern ostrzył sobie zęby na piłkarzy Królewskich. Ci jednak zagrali w Monachium nadspodziewanie dobrze i nawet wynik 2:1 dla podopiecznych Zizou po dublecie Cristiano był niedosytem. Rewanż był jednak dużo trudniejszym spotkaniem i potrzebna była dogrywka po trafieniach Lewandowskiego, Cristiano i samobóju Ramosa. W międzyczasie z boiska zasłużenie wyleciał Vidal, co powinno było nastąpić dużo wcześniej, a w dogrywce istniał już tylko Real Madryt. Królewscy zapakowali Bayernowi trzy bramki i choć jedna z nich padła ze spalonego, to nie zmieniło to znacząco sytuacji Bawarczyków, którzy i tak potrzebowaliby trzech trafień do awansu. W półfinale natomiast czekało żądne zemsty za ubiegłoroczny finał Atlético.
                        
                        W międzyczasie w lidze działo się nieco gorzej. Na Bernabéu Barcelona wygrała Klasyk po golu Messiego na 3:2 w ostatniej akcji meczu, a zdjęcie Argentyńczyka pokazującego trybunom swoją koszulkę z pewnością przejdzie do historii futbolu. Szanse na mistrzostwo wciąż były całkiem spore, ale nie można było się już potknąć. Królewscy zareagowali najlepiej, jak mogli, a „drużyna B” rozbiła na wyjeździe Deportivo 6:2. Z niczym z Bernabéu wróciła też Valencia, przegrywając 1:2, a bramki dla Realu zdobywali Cristiano i Marcelo, którego trafienie z prawej nogi w końcówce było bardzo ważnym momentem tej kampanii. Do końca pozostały trzy kolejki i jeden zaległy mecz. Trzeba było wygrać każde z tych spotkań.
                        
                        W Lidze Mistrzów natomiast na Bernabéu zameldowało się Atlético, mając z pewnością wysokie nadzieje. Dość szybko jednak, bo już w 10. Minucie humory podopiecznym Simeone zepsuł Cristiano, a Królewscy spokojnie zdominowali spotkanie, nie pozwalając przeciwnikom na zbyt wiele. Gdy już zaczęliśmy się martwić, że 1:0 to niezwykle chwiejna zaliczka, znów pojawił się Król. W przeciągu ostatniego kwadransa dwukrotnie pokonał Oblaka i niemal już zapewnił Realowi Madryt bilety na Millenium Stadium w Cardiff. 
                        
                        Na rewanż jednak Królewscy wyszli właśnie jakby myśleli, że wszystko jest już załatwione. Z takim stanem rzeczy jednak nie godziło się Atlético, które po 16 minutach prowadziło już 2:0 i mierzyło w remontadę. Królewscy się nieco obudzili i zreorganizowali grę, przez co spotkanie się wyrównało, a wtedy wydarzyło się TO. Karim Benzema w niewinnie wyglądającej akcji na skrzydle wziął na plecy jednego obrońcę, tuż przy linii końcowej jednym zwodem przedryblował kolejnych trzech i wyłożył piłkę Toniemu Kroosowi, którego strzał dobił Isco i na chwilę przed przerwą można było usłyszeć wielki huk kamienia spadającego z serc wszystkich kibiców Realu Madryt. Francuz zaś zaprezentował akcję, którą powinno wywiesić się w Museo del Prado. Wylot do Cardiff stał się więc rzeczywistością.
                        
                        W lidze natomiast mieliśmy ostatnią prostą i Królewscy nie zamierzali się potknąć. Granada nie była w stanie zatrzymać rozpędzonej maszyny Zizou, przegrywając 0:4. Następnie uskrzydleni awansem do finału Ligi Mistrzów zawodnicy Realu Madryt zmietli Sevillę, wygrywając 4:1 i w tym samym stosunku wygrali zaległy mecz z Celtą na Balaídos i byli o krok od mistrzostwa. Ten krok uczynili, pokonując na wyjeździe Málagę 2:0 i wszyscy mogliśmy świętować 33. tytuł mistrzów Hiszpanii! Aby przejść do historii trzeba było jeszcze tylko pokonać Juventus na Millenium Stadium. 
                        
                        W Cardiff na murawę wyszedł ten sam skład, co rok wcześniej w Mediolanie, jedynie Bale’a, wracającego po kontuzji, zastąpił Isco. Obie ekipy mecz rozpoczęły ostrożnie, badając się nawzajem. W 20. minucie z szybkim atakiem wyszedł Cristiano Ronaldo, oddał piłkę do Carvajala, Hiszpan mu świetnie dograł i Portugalczyk wyprowadził Real na prowadzenie. Krótko jednak się nim cieszyliśmy, bo pięknego gola zdobył Mario Mandžukić zaledwie siedem minut później. Od tego momentu mecz się wyrównał i było tak aż na zegarze wybiła 61. minuta. Wtedy to do wybitej przed pole karne Juve piłki doskoczył Casemiro i z około trzydziestu metrów posłał niewiarygodnie mocny strzał, który jeszcze odbił się od jednego z podopiecznych Allegriego i zatrzepotał w siatce. Radość była ogromna, ale już trzy minuty później wynik podwyższył Cristiano, wykorzystując dośrodkowanie Modricia z pozycji, z której wydawało się, że już nie uda się dośrodkować. Kibice powoli zaczynali świętować, a w 90. minucie kropkę nad „i” postawił Marco Asensio, zdobywając swoją dziesiątą bramkę w sezonie. 
                        
                        Królewscy więc dokonali niemożliwego, broniąc tytułu mistrzów Europy, wygrywając dodatkowo La Ligę. Zdecydowanie był to jeden z najlepszych sezonów ostatnich lat, a Zidane dopiero się rozkręcał. Niemal bezbłędny sezon zaowocował zdobyciem fantastycznego dubletu i znów niemal każdy stanął na wysokości zadania. Świetnie spisywał się „Real B”, który ogrywał kolejne drużyny w lidze, gdy najważniejsi odpoczywali na najważniejsze mecze. Doskonały debiutancki sezon rozegrał Marco Asensio, Isco wreszcie wziął odpowiedzialność na swoje barki i ciągnął Królewskich do przodu, a Morata pokazał, że ma świetny instynkt i jest niewiarygodnie wartościowym zawodnikiem, strzelając 20 bramek w sezonie. Latem 2017 roku mogliśmy więc do woli śpiewać „Campeones, campeones”, czekając ze zniecierpliwieniem na to, co przyniesie przyszłość.
                        
                        Przyszłość latem jednak nie przyniosła wielu świetnych ruchów. Z klubu odeszło paru ważnych zawodników, niemogących pogodzić się z rolą rezerwowego, co przecież jest naturalne. Na wypożyczenie do Bayernu udał się James. Morata również nie chciał dłużej być jokerem, więc odszedł do Chelsea, zostawiając jednak w kasie ponad 65 milionów euro. Do Lyonu odszedł też Mariano, a z ulgą sprzedano też Danilo, który nie był w stanie wejść na oczekiwany poziom. Drużynę w większości wzmocnili wychowankowie z Castilli czy wracający z wypożyczeni, jak Marcos Llorente, Borja Mayoral czy Achraf Hakimi. Królewscy kupili jedynie Theo Hernándeza i Daniego Ceballosa, a więc jednych z najbardziej utalentowanych zawodników w Hiszpanii. Po zakończeniu kontraktu klub opuścił natomiast Pepe, a jego miejsce zajął Vallejo. Wydawało się, że kadra jest nieco gorsza czy mniej doświadczona, niż przed rokiem, ale jednocześnie nie wymagała ona przecież wielkich wzmocnień. 
                        
                        Tradycyjnie już zaczęliśmy sezon Superpucharem Europy, gdzie rywalem był Manchester United. Królewscy jednak, po przygotowaniach przedsezonowych z generałem Pintusem, byli przy Czerwonych Diabłach jak małe samolociki i bez większych problemów wygrali 2:1, dopisując sobie kolejne trofeum. Również i Superpuchar Hiszpanii przeciwko Barcelonie nie okazał się problemem. Na Camp Nou podopieczni Zidane’a wygrali 3:1 po pięknym golu Marco Asensio i czerwonej kartce dla Cristiano, która kosztowała go zawieszenie na cztery mecze, a w rewanżu publiczność obejrzała spokojne zwycięstwo 2:0, gdzie kolejną rakietą ziemia-powietrze popisał się Asensio, rozkochując w sobie kibiców na dobre. Superpuchar Hiszpanii odhaczony.
                        
                        Przyszedł czas na inaugurację sezonu ligowego, gdzie Królewscy łatwo rozprawili się z Deportivo 3:0 po golach Bale’a, Casemiro i Kroosa, ale następne dwie kolejki były pechowe. Pomimo świetnej dyspozycji Marco Asensio, który zdobył dwie bramki z Valencią, zarówno Nietoperze, jak i Levante urwały Realowi Madryt punkty na Bernabéu. Po powrocie Cristiano Los Blancos wygrali z Realem Sociedad, ale przegrali na własnym terenie z Realem Betis i już po pięciu kolejkach tracili do lidera 7 punktów. Ciężary się nie kończyły i po dość średniej grze udało się ledwo pokonać Deportivo Alavés 2:1. Jedynie Liga Mistrzów budziła w piłkarzach większe zaangażowanie, to były ich rozgrywki. Pokonali Borussię Dortmund na wyjeździe 3:1, ale liga to zupełnie inna bajka. Wymęczone wygrane z Espanyolem i Getafe wciąż sprawiały, że więcej było pytań, niż odpowiedzi, ale najwięcej było wątpliwości.
                        
                        Królewscy fazę grupową Ligi Mistrzów skończyli średnio. Remis i porażka z Tottenhamem, oba mecze rozegrane w słabym stylu, a nawet domowe zwycięstwo 3:2 z Borussią spowodowało falę krytyki wobec postawy defensywy. Jedynie APOEL został przekonująco pokonany, ale nie jest to przecież rywal z wysokiej półki. Wydawało się, że Królewscy kurczowo próbują dotrwać końca roku. Jeśli chodzi o La Ligę, to za zwycięstwem z Eibarem szły porażka z Gironą i remis z Atlético. Królewscy nie byli w stanie pewnie pokonać nawet Málagi i wygrali zaledwie 3:2. W następnej kolejce zremisowali z Athletikiem i już chyba nikt nie miał nadziei na zdobycie tytułu. Dopiero wizyta Sevilli wlała pozytywnych emocji w serca kibiców, ponieważ Andaluzyjczycy zostali pokonani aż 5:0 i wydawało się, że Królewscy wracają na dobre tory.
                        
                        Zaraz potem Cristiano i spółka udali się do Zjednoczonych Emiratów Arabskich, gdzie najpierw ograli Al-Jazirę, a następnie Grêmio i drugi raz z rzędu sięgnęli po tytuł klubowego mistrza świata. Święta jednak rozpoczęliśmy od solidnego lania od Barcelony, która na Bernabéu lekko i bezwysiłkowo wygrała 3:0 po golach Suáreza, Messiego i Aleixa Vidala. Nikt nie myślał o zwalnianiu Zidane’a, ale coś się musiało zmienić. W lidze jednak do niczego nie doszło. Remis z Celtą Vigo i porażka z Villarrealem niemal definitywnie zamknęły drogę do mistrzostwa. W Pucharze Króla również nie było lepiej, bo nawet Numancia była w stanie postraszyć Królewskich. Czym jednak groziła Numancia zrobiło Leganés. Królewscy wygrali na Butarque 1:0, ale w rewanżu zostali upokorzeni i przegrali z ekipą Pepineros 1:2, odpadając z pierwszych rozgrywek w sezonie. W grze pozostała już tylko Liga Mistrzów.
                        
                        Tam już czekało PSG. Forma Realu Madryt była sinusoidą, ponieważ potrafili oni ograć Valencię (4:1), Deportivo (7:1) czy Real Sociedad (5:2), ale w tym samym czasie remisowali z Levante, a ich gra nie porywała. Dlatego też nastroje były raczej pesymistyczne. Gdy jednak Paryżanie pojawili się na Bernabéu, a w uszach rozbrzmiał hymn Ligi Mistrzów, Królewscy wskoczyli na wyższy bieg. Pewnie ograli PSG 3:1, choć to przeciwnicy pierwsi wyszli na prowadzenie. To było dokładnie to, czego drużyna Zidane’a potrzebowała. Pewnie wygrała następne pięć kolejek ligowych, a coraz większą rolę pełnili „zmiennicy”, czyli Lucas i Asensio, którzy świetnie współpracowali z Cristiano Ronaldo. 
                        
                        Do rewanżu na Parc des Princes nastroje były zgoła odmienne i Królewscy znów mieli przewagę nad gospodarzami. W 50. Minucie do siatki trafił Cristiano po akcji dwóch wyżej wymienionych Hiszpanów i niemal zamknął dwumecz. Odpowiedział co prawda Cavani, ale na 10 minut przed końcem wszystko wyjaśnił Casemiro i można było świętować awans do ćwierćfinałów. 
                        
                        Kolejne kolejki ligowe dalej były zwycięskie, a w kolejnej fazie na Królewskich czekał Juventus. Nie bez obaw kibiców piłkarze udali się do Turynu, ale w niezwykle zaciętym meczu potrafili pokonać gospodarzy aż trzy do zera. Już w 3. minucie Cristiano po raz pierwszy trafił do siatki. Podopieczni Zidane’a od razu byli dużo spokojniejsi, ale w 64. Minucie przyszło coś, co na zawsze zostanie zapamiętane jako historyczny moment Ligi Mistrzów. Arcymistrzowski, idealny i przepiękny strzał Cristiano z przewrotki zostawił Buffona całkowicie bezradnego, a wszystkich kibiców z otwartymi z szoku ustami. Sympatycy Juve zgromadzeni na stadionie, mimo faktu, że właśnie wymykał im się awans, zaczęli Portugalczyka oklaskiwać. Niewiarygodny wieczór, który jeszcze poprawił Marcelo, trafiając na 3:0.
                        
                        W tygodniu między meczami przyszedł czas na derby Madrytu na Bernabéu, które zakończyły się remisem 1:1. Wszyscy jednak czekali na rewanż z Juventusem i okazał się on niewiarygodnym rollercoasterem. Już w drugiej minucie Mandžukić trafił do siatki, wykorzystując swoją przewagę wzrostu nad Carvajalem. Królewscy wyglądali na nieco oszołomionych i zagubionych, a Mandžukić to powtórzył w 37. minucie i zaczęło być gorąco. Na drugą połowę podopieczni Zidane’a wciąż wyszli zagubieni i wykorzystał to Matuidi. Remontada Juventusu stała się faktem i wciąż krzyczący i motywujący swoich kolegów Cristiano nic nie mógł poradzić. Cała drużyna wyglądała, jakby chciała, żeby po prostu się to skończyło. Wtedy, gdy już wydawało się, że będzie dogrywka, w pole karne Juve wpadł Lucas, a na niego Benatia i sędzia wskazał na 11. metr. Wielka była złość piłkarzy Allegriego, ale największa Buffona, który niemal od razu zaczął wyzywać arbitra, przez co zobaczył czerwoną kartkę. Wojciech Szczęsny nie był w stanie obronić karnego Cristiano i Portugalczyk rzutem na taśmę wysyłał Real do półfinałów. Oczywiście ten mecz wrzał od kontrowersji, ale ostatecznie to Królewscy mieli powalczyć o finał.
                        
                        Ostatecznym celem stało się zdobycie Ligi Mistrzów, więc liga zeszła na dalszy plan. Remisy z Athletikiem i Barceloną czy porażka z Sevillą były dotkliwe, owszem, ale to nie liga była głównym celem. W półfinale czekał Bayern, a pierwszy mecz był rozgrywany na Allianz Arenie. Tam, bez Benzemy i Bale’a, który popadał w niełaskę, Real Madryt był w stanie zagrać świetny mecz i postawić ogromny krok w stronę finału w Kijowie. Na gola Kimmicha w 28. minucie odpowiedział Marcelo tuż przed przerwą. Był to niezwykle ważny gol, ale najlepsze miało nadejść. Bayern cały czas atakował Królewskich i słabą formę Carvajala zdecydowanie wykorzystywał Ribéry, który stwarzał ogromne zagrożenie. W 57. minucie jednak z szybkim kontratakiem wyszli podopieczni Zidane’a, Lucas dograł do Asensio, a ten posłał piłkę do siatki obok bezradnego Ulreicha. Na rewanż więc czekaliśmy z zaliczką. 
                        
                        W rewanżu zaś błyskawicznie, bo już w 3. minucie, na prowadzenie wyszli Bawarczycy po golu Kimmicha. Co prawda w miarę szybko odpowiedział Karim Benzema, ale sytuacja wciąż była nie najpewniejsza. Wszystko zmieniło się po przerwie, kiedy w 46. minucie fatalny błąd popełnił Ulreich, a Karim Benzema zdobył drugą bramkę. Królewscy nieco uspokoili grę, ale za sprawą Jamesa Bayern wyrównał w 63. minucie. Kolumbijczyk przeprosił trybuny i było widać, że naprawdę jest mu przykro, co pokazuje jego przywiązanie do Realu Madryt. Przez niemal pół godziny jeden gol Bayernu wyrzucał Królewskich z Ligi Mistrzów i emocje naprawdę sięgały zenitu, ale ostatecznie do niczego takiego nie doszło. Nie oddaliśmy korony we własnym królestwie i po raz trzeci z rzędu podopieczni Zidane’a awansowali do finału Ligi Mistrzów. Tam już czekał Liverpool.
                        
                        W międzyczasie Królewscy dokończyli La Ligę, gdzie przegrali z Sevillą, ale pewnie pokonali Celtę (6:0) oraz zremisowali z Villarrealem, więc odczucia po sezonie ligowym nie były najlepsze. Celem był jednak Kijów. W finale zaś Zizou posłał do boju taką samą jedenastkę, jak rok wcześniej. Wypychany z klubu Bale zasiadł na ławce i stamtąd obserwował poczynania swoich kolegów. Pierwsza połowa upłynęła pod znakiem badania się nawzajem i kontuzji Salaha, który po starciu z Ramosem musiał opuścić boisko. Drugą jednak rozpoczął Karius już 51. minucie, kiedy to rzucił piłkę prosto w Karima Benzemę, a ta odbiła się i trafiła do siatki. Radość Królewskich trwała jednak krótko, bo już cztery minuty później do ich bramki trafił Mané. Szybko na boisku pojawił się Gareth Bale i zrobił coś niewiarygodnego. Zawodnicy Realu Madryt rozegrali niezłą akcję, która zakończyła się dośrodkowaniem Marcelo na skraj pola karnego. Tam Walijczyk zrobił coś, czego absolutnie nikt się nie spodziewał. Uderzył przewrotką w samo okienko bramki Liverpoolu tak mocno, że Karius nawet się nie ruszył. Być może ten strzał nie był aż tak elegancki technicznie, jak ten Cristiano, ale zdecydowanie ważniejszy i kibice mogli się tylko zastanawiać, którego wolą. 
                        
                        Zawodnicy Liverpoolu nieco spuścili z tonu, choć wciąż starali się wyrównać. Królewscy jednak poczuli taką moc, że spokojnie dawali sobie radę z podopiecznymi Kloppa i śmiało poczynali sobie w ofensywie. W końcu, na siedem minut przed końcem, Gareth kilka metrów od linii pola karnego nie bardzo miał co zrobić z piłką, więc postanowił uderzyć. Strzał był mocny, ale nie powinien sprawić bramkarzowi problemów. Tymczasem Kariusz popełnił błąd, piąstkując i piłka wpadła do siatki. Real Madryt mógł być pewny zwycięstwa w meczu o 13. Puchar Europy.
                        
                        Wtedy i do dziś wciąż nie dociera do wszystkich, co osiągnęli podopieczni Zidane’a. Trzy Ligi Mistrzów z rzędu, cztery w pięć lat. Niewiarygodny złoty cykl Realu Madryt został zwieńczony 13. Pucharem Europy. Niemal dwukrotnie więcej, niż ma drugi w klasyfikacji AC Milan. Niewiarygodne osiągnięcie, które zostanie z nami przez dekady. Przecież wcześniej nikt nie mógł nawet obronić tytułu, a oni wygrali te rozgrywki trzy razy z rzędu!</p>
                </details>
                
            </div>
        </main> 
    <footer>
        <section>
            <a href="index.html">Strona Główna</a></section>
            <section><a href="index.html">Galeria Zdjęć</a></section>
            <section><p>&copy; 2020 Artur Siembab </p></section>
            <section><p>Kontakt: tel. 32 123 456</p></section>
      </footer>
    </div>
</body>
</html>